cae. xi] rotrcaarrcus. 25

in ea sibi parte prodest ignorantia juris, quum etsi
jura publica permittantur, snum tamen officium non
liceat ignorare. Licet enim sacerdos in ordinatione
ordinis sui difficultatem ignoret, eo ipso qnod sine
contradictione oneroso succedit officio, suscepti tamen
sacerdotii onera cogitur sustinere. Si rero negligit,
ant malignatur, corripietur gravius3 eo quod majori
poena digni sunt hi, quibus quum multum debeatur
honoris, aut occulto, aut manifesto inveniuntur in
crimine. Aliter tamen crimina, aliter puniuntur
excessus, quoniam illa plerumque poenam irrogant
sanguinis, haec quasi medicinalem pro qualitate
delicti exigunt curam. Ipsa vero nunc simplex est,
nunc quasi quandam acrimoniam miscet. Verum·
tamen quum in omni professione disciplina necessaria
sit, nusquam magis, quam in clero, et re militari.
At res militaris, quae minus exercetur in spiritu,
acerbius est corporaliter punienda. Nihil est autem
quod utrumque magis impugnet, quam luxuria, qnia
omnis intemperantia ordinationi plurimum adver·
satur. Porro nbi ordo non est, confusio locum
habet, et nisi reprimatur correctionis stimula, procul
dnbio ignominiam ex necessitate importat Quid
enim faciet fortiter, quem luxuria et intemperantia

non tam exarmavit, quam exanimavit? Quartus liber
strategematicorum Julii Frontini refert, quod P.
Scipio missus ad Numantiam, corruptum superiorum
ducum secordia, exercitum correxit, dimisso ingenti
lixarum numero, redactis ad munus quotidiana ex·
ercitatione militibus, quibus quum frequens injungeret
iter, portare complurium dierum cibaria imperabat,
ita ut frigora et imbres pati, vada fluminum pedibus
trajicere assuesceret miles, exprobrante subinde im-
peratore timiditatem et ignaviam, frangenteque deli·
catioris usus, ac parum necessaria expeditioni vasa.

 

